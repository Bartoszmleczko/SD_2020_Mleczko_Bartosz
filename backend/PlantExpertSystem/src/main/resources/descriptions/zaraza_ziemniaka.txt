Zaraza ziemniaka - Choroba grzybowa powodowana przez Phytophtora infestans i jest najgroźniejszą chorobą ziemniaków. Szczególne intensywnie choroba występuje w lata chłodne i wilgotne. Najczęściej pierwsze objawy można zaobserwować w lipcu i sierpniu, choć przy sprzyjających warunkach może wystąpić również w czerwcu. Początkowo objawy choroby można zaobserwować na nadziemnych częściach roślin. Na liściach i łodygach ziemniaka pojawiają się nieregularne, brązowe, stopniowo powiększające się plamy. Na spodzie liści, w miejscach plam, w warunkach wysokiej wilgotności powietrza, widoczny jest biały nalot zarodników grzyba. Porażone liście zamierają. W późniejszym czasie, w trakcie zbioru ziemniaków, objawy można zaobserwować na bulwach. Na skórce bulw pojawiają się szarosine, stopniowo powiększające się plamy.