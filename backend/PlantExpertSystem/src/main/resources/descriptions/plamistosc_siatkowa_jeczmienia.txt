Plamistość siatkowa jęczmienia - Występuje na jęczmieniu ozimym i jarym. Rosnące znaczenie gospodarcze. Szczególnie w latachobfitych w opady możliwe są duże zmniejszenia plonu. Wzmożone występowanie podczas wysokiej wilgotności powietrza w połączeniu z wysokimi temperaturami, silnym nasłonecznieniem i wiatrami.
Na liściu ukazują się podłużne brązowe plamy o siatkowatej strukturze, ograniczone nerwami liściowymi. Przy silnym porażeniu obumierają całe liście albo ich części. Możliwe jest zbrązowienie ości i plew, jednak w przeciwieństwie do pasiastości liści nie następuje pogorszenie kłoszenia i wykształcenia kłosa. Grzyb zimuje na resztkach pożniwnych i słomie.