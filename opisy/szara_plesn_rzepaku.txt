Mimo charakterystycznego szarego nalotu objawy szarej pleśni (Botrytis cinerea), na rzepaku mogą być mylone z objawami suchej zgnilizny kapustnych, zgnilizną twardzikową i mączniakiem rzekomym. Te specyficzne objawy na liściach, łodygach, pąkach i łuszczynach, wywoływane przez szarą pleśń to szarobrązowy nalot grzybni. W praktyce łatwo jednak o błędy w rozpoznaniu choroby. Porażone szarą pleśnią części rośliny zamierają, a w przypadku zaatakowania młodych roślin rzepaku jesienią może dojść do całkowitego ich zamierania. 