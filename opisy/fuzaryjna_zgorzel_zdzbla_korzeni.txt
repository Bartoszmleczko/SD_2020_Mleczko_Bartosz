Szerokie rozpowszechnienie w głównych rejonach uprawy zbóż. Infekcje powodowane przez Fusarium spp. mogą powodować straty w plonie rzędu 30%, a w warunkach sprzyjających rozwojowi sprawcy choroby nawet rzędu 50-70%, obniżając jednocześnie jakość ziarna.
Źródłem choroby są grzybnia i zarodniki oraz formy przetrwalnikowe sprawcy choroby. Porażeniu ulega przede wszystkim podstawa źdźbła oraz korzenie zbóż. Pierwsze objawy choroby zaobserwować można już w okresie jesieni w postaci zmian barwy pochwy liściowej z zielonej na brązową. Na początku pojawiają się smugi lub kreski barwy brązowej lub brunatnej, a także przybierające nieregularny kształt plamki.