Choroba występuje we wszystkich rejonach uprawy ziemniaków, a jej nasilenie zależy w dużym stopniu od przebiegu warunków pogody w okresie wegetacji. Straty wywołane wystąpieniem i rozwojem rizoktoniozy mogą sięgać nawet 50% plonu. W przebiegu rizoktoniozy można wyróżnić 3 formy: ospowatość bulw, gnicie kiełków i próchnienie podstawy łodygi. Każda z tych form występuje w innym terminie i na innym organie rośliny. Mogą one stanowić kolejne fazy rozwoju choroby, ale również mogą występować niezależnie od siebie.